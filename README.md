# Scriptie Delegitimeren door politici
## Introductie
Ondanks de conceptualisering van destructieve polarisatie die Esau et al., (2024) doen, blijft de operationalisering van onderliggende mechanisme zoals delegitimerende kritiek onderontwikkeld. Het artikel van Esau et al., (2024) benadrukt het dat verder empirisch onderzoek naar verschillende processen nodig is. Daarnaast onderstreept Van Dalen (2021) het belang van inhoudsanalyses die observeren hoe delegitimerende strategieën worden ingezet in politieke communicatie, en hoe deze bijdragen aan het ondermijnen van vertrouwen in instituties. Het gebrek aan operationalisering belemmerd theoretische vooruitgang en het ontwikkelen van praktische interventies om destructieve polarisatie tegen te gaan (Esau et al., 2024). 

Om dit gat in onderzoek te dichten, zal in dit onderzoek het concept delegitimeren worden geoperationaliseerd. Aan de hand van Large Language Models (LLM) wordt daarnaast onderzocht of een automatische tekstanalyse kan worden ingezet om dimensies van delegitimerende kritiek te herkennen. Er is, voor zover bekend, nog geen studie die onderzoekt in hoeverre automatische tekstanalyse kan worden ingezet om delegitimerende kritiek te classificeren. Dit zal worden gedaan aan de hand van de onderzoeksvraag: In hoeverre uiten politici delegitimerende kritiek op democratische instituties en media tijdens plenaire debatten van de Tweede Kamer?


## Hypohesen en conceptueel model
Allereerst wordt verwacht dat delegitimerende kritiek de afgelopen jaren is toegenomen. Omdat democratieën steeds meer gepolariseerd raken (Somer & McCoy, 2018), ontstaat er een verslechterd publiek debat en neemt het onderlinge wantrouwen toe (Dryzek et al., 2019; Moynihan, 2022). Delegitimerende kritiek past binnen deze trend omdat het de rechtmatigheid van instituties ondermijnt (Bexell et al., 2022). Aansluitend is de volgende hypothese geformuleerd: 

**H1: Delegitimerende kritiek zal tussen 2014 en 2024 toenemen in plenaire debatten.**

Het tweede verwachte effect betreft het mogelijke verschil tussen typen politici, met name populistische versus niet-populistische politici. Populisme kenmerkt zich door het scheppen van een wij versus zij narratief, waarbij democratische instituties en de media vaak worden afgeschilderd als onderdeel van de corrupte elite (Mudde, 2016; Norris, 2017). Dit wantrouwen richt zich vaak op de traditionele politieke instellingen, dit leidt tot de volgende hypothese.

**H2: Populistische politici zullen relatief vaker delegitimerende kritiek uiten dan niet populistische politici.**

Politici richten zich in hun delegitimerende kritiek vaak specifiek op de media, omdat deze een centrale rol spelen in het vormen van de publieke opinie (Egelhofer, 2021). Uit het onderzoek van Van Dalen (2021) blijkt dat politici verschillende strategieën hanteren om media te delegitimeren. Dit leidt tot de volgende hypothese.

**H3: Politici zullen delegitimerende kritiek vaker richten op de media dan op andere democratische instituties.**

## Operationalisatie van delegitimeren
Om de hoofdvraag te beantwoorden, is het van belang te delegitimeren te operationaliseren. Z Delegitimerende kritiek wordt gedefinieerd als: een proces waarbij de rechtmatigheid of het gezag van een instelling ter discussie wordt gesteld of ondermijnd. De uitspraak kan worden gedefinieerd als delegitimerende kritiek als het tot een of meerdere van de vijf symptomen behoord: 

1.	Aanvallen op karakter (Van Dalen, 2021)

-	Definities

o	Aanvallen op iemands karakter, intenties of achtergrond in plaats van inhoudelijke kritiek. 

o	Het betwisten van ethische standaarden

o	Demonisering: De tegenpartij of persoon als gevaarlijk of kwaadaardig afschilderen.

-	Voorbeelden:

o	"Dit is typisch weer zo'n elitepraatje."

o	"U bent een gevaar voor de democratie!"

o	"Dit is precies wat je van die partij kunt verwachten: leugens en bedrog."

2.	Het betwisten van de claim dat instituties in het publieke belang werken (Van Dalen, 2021) 

-	Definities:

o	Claimen dat instituties partijdig zijn

o	Legitimiteit in twijfel trekken

-	Voorbeelden

o	“Een uitspraak van een D66-rechter”

o	“Dat zal de linkse media wel weer schrijven”

3.	Het discrediteren van informatie (Esau et al., 2024)

-	Definities:

o	Twijfel zaaien over feiten, deskundigen en autoriteit.

o	Rapporteren zonder onderbouwing.

o	Gebruik van complottheorieën

-	Voorbeelden:

o	"Die cijfers kloppen niet, ik vertrouw ze niet."

o	"Wie heeft dit rapport opgesteld? Ze hebben vast een verborgen agenda."

o	"Deze informatie wordt waarschijnlijk gecontroleerd en gemanipuleerd door de corrupte elite”

4.	Verstoren van communicatie (Esau et al., 2024)

-	Definities:

o	Sprekers lopen weg uit het debat of weigeren verder te praten.

o	Een gesprek wordt abrupt afgekapt, bijvoorbeeld door een spreker niet te laten uitpraten.

o	Bedreiging: Het dreigen met actie (juridisch, fysiek, politiek) tegen een persoon of groep.

-	Voorbeelden:

o	"Ik weiger nog langer naar deze onzin te luisteren!" [Spreker loopt weg].

o	"Voorzitter, ik ga hier niet op in, dit is geen serieuze discussie."

5.	Het wissen van complexiteit (Esau et al., 2024)

-	Definities:
  
o	Het vereenvoudigen van kwesties tot zwart-witdenken, waardoor nuances en middenposities verdwijnen.

o	Door complexe maatschappelijke problemen te reduceren tot simplistische problemen, kunnen burgers onrealistische verwachtingen ontwikkelen.
-	Voorbeelden:

o	“Waarom wordt dit niet opgelost, dit is een simpel probleem.”

o	"Het is duidelijk dat dit probleem alleen maar komt doordat de overheid niet hard genoeg optreedt."

### Doelgroepen:
Democratische instituties:
-	Het parlement: Het parlement als instituut
-	Politici: Individuele politici of politieke partijen
-	Rechtspraak: Rechters of het rechtssysteem
-	Ambtenaren: Het ambtelijk apparaat


Media:
-	Journalisten
-	Nieuwszenders
-	Kranten
-	Publieke omroep
-	Media
