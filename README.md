# Scriptie Delegitimeren door politici
## Introductie
Ondanks de conceptualisering van destructieve polarisatie die Esau et al., (2024) doen, blijft de operationalisering van de bijbehorende processen onderontwikkeld. Het gebrek hieraan bemoeilijkt theoretische vooruitgang en het ontwikkelen van praktische interventies om destructieve polarisatie tegen te gaan (Esau et al., 2024). Om dit gat in onderzoek te dichten, zal in dit onderzoek het concept delegitimeren worden geoperationaliseerd. Aan de hand van Large Language Models (LLM) wordt onderzocht of een automatische tekstanalyse kan worden gebruikt om delegitimeren te herkennen. Törnberg (2024) benadrukt dat LLM-gebaseerde classificatie een krachtige en efficiënte methode is, die door het vermijden van grootschalige handmatige classificatie zowel tijd als kosten bespaart. Tegelijkertijd waarschuwt Törnberg voor de risico’s van bias en inconsistenties, wat betekent dat een gestructureerde en gevalideerde aanpak essentieel is. Dit zal worden gedaan aan de hand van de onderzoeksvraag: In welke mate is delegitimerende kritiek van politici op politieke instituties en media aanwezig in plenaire debatten in de Tweede Kamer?

## Hypohesen en conceptueel model
Allereerst wordt verwacht dat gezien de toenemende polarisatie in de samenleving (Somer & McCoy., 2018), destructieve polarisatie ook in grotere mate voorkomt. Aansluitend is de volgende hypothese geformuleerd. 

**H1: Delegitimerende kritiek zal vaker in plenaire debatten in 2024 voorkomen dan in 2018.**

Populisme kenmerkt zich door het scheppen van een ‘wij vs. zij’ narratief, waarbij democratische instituties en de media vaak worden afgeschilderd als onderdeel van de corrupte elite (Mudde, 2016; Norris, 2017). Dit wantrouwen richt zich vaak op de traditionele politieke instellingen, dit leidt tot de volgende hypothese.

**H2: Populistische politici zullen vaker delegitimerende kritiek uiten dan andere politici.**

Politici richten zich in hun delegitimerende kritiek vaak specifiek op de media, omdat deze een centrale rol spelen in het vormen van de publieke opinie (Egelhofer, 2021). Uit het onderzoek van van Dalen (2019) blijkt dat politieke buitenstaanders verschillende strategieën hanteren om media te delegitimeren. Dit leidt tot de volgende hypothese.

**H3: Politici zullen delegitimerende kritiek vaker richten op de media dan op andere democratische instituties.**

De hypothesen samen vormen het conceptueel model van dit onderzoek (zie Figuur 1)
Figuur 1
Conceptueel model
 ![image](https://github.com/user-attachments/assets/c640db9d-79d9-470b-879b-fd2c8c61338c)

## Operationalisatie van delegitimeren

1.	Ad hominem aanvallen / Aanvallen op karakter (Van Dalen, 2019)

  a.	Aanvallen op iemands karakter, intenties of achtergrond in plaats van inhoudelijke kritiek. 

  b.	Het betwisten van ethische standaarden

  c.	Demonisering: De tegenpartij of persoon als gevaarlijk of kwaadaardig afschilderen.

2.	Het betwisten van de claim dat instituties in het publieke belang werken (Van Dalen, 2019) 

a.	Claimen dat instituties partijdig zijn

b.	Legitimiteit in twijfel trekken

3.	Het discrediteren van informatie (Esau et al., 2024)

a.	Twijfel zaaien over feiten, deskundigen en autoriteit.

b.	Rapporteren zonder onderbouwing.

c.	Gebruik van complottheorieën

4.	Verstoren van communicatie (Esau et al., 2024)

a.	Sprekers lopen weg uit het debat of weigeren verder te praten.

b.	Een gesprek wordt abrupt afgekapt, bijvoorbeeld door een spreker niet te laten uitpraten.

c.	Bedreiging: Het dreigen met actie (juridisch, fysiek, politiek) tegen een persoon of groep.

5.	Het wissen van complexiteit (Esau et al., 2024)

a.	Het vereenvoudigen van kwesties tot zwart-witdenken, waardoor nuances en middenposities verdwijnen.

b.	Door complexe maatschappelijke problemen te reduceren tot simplistische problemen, kunnen burgers onrealistische verwachtingen ontwikkelen.

6.	Het gebruik van emoties (Esau et al., 2024)

a.	Het gebruik van extreme metaforen, scheldwoorden of moraliserende termen om een instelling in diskrediet te brengen.
